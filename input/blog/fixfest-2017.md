title: "Prossima tappa: Fixfest 2017!"
date: 2017-10-06T19:00:00Z
template: blogpost.php
abstract: Dal 6 all'8 ottobre si terrà il primo <a href="https://fixfest.therestartproject.org/" title="Sito ufficiale del Fixfesto, presso The Restart Project">Fixfest</a>, a cui il team WEEE Open parteciperà inviando un proprio studente.
pinned: true
facebook: https://www.facebook.com/weeeopen/posts/497858323905864
img:
    src: /blog/media/fixfest-2017-logo.png
    alt: Logo Fixfest
    title: Logo Fixfest 2017
    size: small
---

## Fixfest

Mancano pochissimi giorni al primo evento organizzato da [The Restart Project](https://therestartproject.org/), il [Fixfest](https://fixfest.therestartproject.org/).

Il Fixfest si terrà a Londra dal 6 all'8 ottobre, un incontro di restarter da diverse parti del mondo e un grande evento volto al riparare oggetti elettronici e a combatterne l'**obsolescenza**.

Il team WEEE Open parteciperà all'evento mandando un proprio studente, anche in qualità di rappresentante delle altre associazioni riunite sotto il nome di [Restarters Torino](https://therestartproject.org/groups/restarters-torino/). Sarà un'opportunità per farci conoscere e per avere uno scambio di idee su quali possano essere le migliori tecniche di riparazione e le migliori strategie al fine di avere un futuro *più sostenibile e meno "usa e getta"*.

## Cos'è un Restart Party?

Un [Restart Party](https://therestartproject.org/RestartParty/) è un evento in cui chiunque può portare prodotti di elettronica di consumo rotti o che necessitano di manutenzione e dei volontari li aiuteranno a ripararli, o almeno a identificare il guasto. L'idea è quella di permettere ai partecipanti a **riparare attivamente** il proprio dispositivo con l'aiuto dei volontari, in modo da diffondere anche le conoscenze, oltre che ridurre la quantità di potenziali RAEE.

Il team WEEE Open quasi sempre partecipa ai restart party organizzati dal gruppo [Restarters Torino](https://it-it.facebook.com/restarterstorino/). I gruppi locali di "restarters" sono legati all'associazione The Restart Project, sul cui sito sono elencati tutti i [prossimi eventi](https://therestartproject.org/parties).
